
6
The Free Man University
GURUKUL PERSONALITY
DEVELOPMENT PROGRAM
LEVEL ONE
by Sirhud Kalra
Introduction
Program Structure
Guidelines
Day 1 - VISUALISATION
Day 2 - ENJOYMENT
Day 3 - GIVING
Day 4 - MOMENTUM
Day 5 - RESTRAINT
Day 6 - LISTEN
Day 7 - NOTHING
Conclusion
Links
INDEX
03
04
05
06
07
08
09
10
11
13
15
16
3
Swaagat karta hu tumhara, The Free Man University mein.
Yaha main woh courses banaaunga, jo sirf unke liye honge, jo laayak hai.
The Free Men, woh pehli team, jo Change laane ka ‘ripple eect’ start karengi.
Pehle - apne Individual level pe. Dusre, apne aas paas ke insaano ke level pe.
Teesre, desh ke level pe. Aur iske falswarup, humaare puri jaati ke level pe.
21 ki umar pe, jab maine pehli baar King Warrior Magician Lover book padhi thi, tab
main pehli baar apna Kartavya (purpose) dhundne nikala tha. Yeh tha 2013 mein.
Mujhe yeh araam se nahi mila. Yeh kabhi bhi aaraam se nahi milta. Peedha aur
Vipatti se guzarte hue, 3 saal ke baad 2016 ke beech me, woh Character paida hua
jo Laayak hua ek Kartavya ke.
Mera Kartavya/Uddeshya hai Mardaangi ko waapis laana - aadmiyo me, society
me, aur hamari jaati me. Isi liye main iss duniya me hu. Main tumhe puri kahaani
kabhi baad me bataaunga, ki yeh maine kaise pehchaana. But uss point ke baad,
jab main wheelchair me tha, 3 saal lage mere kartavya ko finally ek shape aur form
lene ke liye. Tab jaake, 2019 me, The Free Man paida hua.
Iss university mein, yeh pehla aur aakhri course hai, jo iss keemat pe launch hoyega.
Jo iski Value samajhne ke Laayak hai, woh isse aise follow karenge jaise ki iske liye
laakho diye ho.
Yeh ek simple program hai, sirf tumhari zindagi se 1 ghanta chahiye, agle 7 dino ke
liye.
Un 7 ghanto ka ek hi focus hai, apne andar ke taraf dhyaan laana - kiss khet ki muli
ho tum? Na tumhare dost kaun hai, na tumhe Instagram pe kaun pasand hai, na
tumhari girlfriend kaun hai. Unme se koi nahi, sirf Tum. Kisi ko bhi itna dhyaan nahi
deni chahiye, jitni hume khud ko dena chahiye.
Tumhara potential limitless hai, aur yaha main koi motivational speech nahi de raha.
Jaise main yeh likh raha hu, yeh gusse aur frustration se aa raha hai, ki kaise aur
kyun tumme se itne saare mard chhoti ladkiyo ki tarah ro rahe ho. Mujhe tumme me
khud dikhta hai, mere past ke har ek character ka ek chhota tukda tumme se har ek
mein dikhta hai. Aur main khud ko gaali deta hu, ki daring karke main apne Potential
ki Vasooli karna shuru karu.
INTRODUCTION
by Sirhud Kalra
PROGRAM STRUCTURE
4
Saare 7 din Program ke design kiye gaye hai tumhaari ek Kaabiliyat badhane ke
liye - jo The Free Man Ideology ke Individual pillar se relate karti hai. Jiska focus hai
- BUILDING THE SELF.
Day 1
Activity - VISUALISATION
Objective - Practice of Belief.
Day 2
Activity - ENJOYMENT
Objective - Practice of Freedom.
Day 3
Activity - GIVING
Objective - Practice of Experience.
Day 4
Activity - MOMENTUM
Objective - Practice of Potential.
Day 5
Activity - RESTRAINT
Objective - Practice of Discipline.
Day 6
Activity - LISTENING
Objective - Practice of Masculinity.
Day 7 -
Activity - NOTHING
Objective - Practice of Realisation.
5
1. Prioritise - Iss program ko Value do aur prioritise karo. Advance mein plan karne
ke baad isse shuru karo - kaunse 7 din tum set aside karoge apne schedule me iss
mahine, jab tum har din 1 ghanta nikaal sako? Aur jab shuru karoge, uss hafte sirf
yeh program tumhaara focus hona chahiye. Iss ebook ko print kar lena helpful
hoga.
2. Your Progress - Apne progress ko mere saath share karo. Har din ka task khatam
karne ke baad - uss din ke Youtube episode ke neeche ek comment dalo - ki kaisa
tha tumhara experience? Exercise ke dauraan ka experience, ya agar tumhaare ko
koi questions hai uss din se related - usse comment karo. Gurukul ki Youtube Playlist ka link iss E-book ke last page par hai. Tumhaara comment simply yeh batana
chahiye ke tumhe exercise ke dauraan kaisa feel hua?
For example : agar tumne Day 2 ka task Tuesday ko kiya, fir ussi Tuesday ko mujhe
comment daalo, Day 2 ke episode ke neeche. Tumhaare comment me #thefreeman
hashtag hona chahiye - main gurukul ke comments ko iss hashtag se search karunga humaare channel pe, taaki main tumhaare comments ko filter out kar saku
baaki saare commentators ke comments se. Main yeh issliye kar raha hu kyunki
main personally tumhaare transformation journey pe tumhaare saath hona chahta
hu.
3. Instagram - Agar tum apni exercise karte hue dikhaana chahte ho, ya uske
baare me kuch bolna chahte ho, best hai Instagram par karo - ek story ya post me.
Agar chahte ho ki main dekhu toh mujhe tag karna - @sirhud.kalra aur
#thefreeman hashtag use karna.
4. Process - Kya yeh program ek hi baar me start to finish khatam karna hai?
Nahi - har din apne app se practice kiya jaa sakta hai, individually. Aap Day 1 -
Visualisation ek pure hafte practice kar sakte ho. Same baaki dino ke liye. Pura
program har mahine me ek baar practice kiya jaa sakta hai. Har baar jab tum
dobara yeh program karoge, apne liye diculty badha sakte ho, simply exercise ke
time ko increase karke.
5. Objective - Har Din ki exercise ka maksad kya hai?
Har din design kiya gaya hai tumhari kaabiliyat badhane ke liye ek sachet jeev ke
samaan. Yeh saari individual exercises hai jo tumhaare andar ki alag shaktiyo ko
grow karengi. Tumhe ab sirf yeh program KARNA hai - aur fir tumhe apni growth
apne aap hote huye dikhegi, jitne minute tum iss program ko practice karoge, utni.
GUIDELINES
6
VISUALISE
OBJECTIVE - PRACTISE OF BELIEF
KYA - 1 ghanta khud ko imagine karna hai, woh saare task karte huye jo agle 6 din
ke liye scheduled hai - iss program me. 6 din ke 6 task hai, toh tum 10 minute laga
sakte ho har din imagine karte huye.
KYUN - Tumhe dikhaane ke liye ki Vishwaas tumhari Kaabiliyat se pehle tumhari
Soch me shuru hota hai. Tumhare apne dimaag ke andar. Log kuch bhi karne se
darte hai, kyunki woh apne dimaag ke andar hi pehle usse imagine nahi kar sakte -
uss cheez ko karte huye, aur jeet te huye. Uski jagah woh imagine karte hai ki dusre
log unhe dekh rahe hai woh karte huye - isse insecurity kehte hai - kyunki focus
baahar ki taraf hai, aur hum baahar kya ho raha hai usse control nahi kar sakte. Iss
din ki exercise tumhe sikhaayegi andar ki soch ko practice karna, kyunki woh tumhare control mein hai, aur waise banti hai Security - Vishwaas rakhte huye.
KAB - Sabse pehle subah uthte hi. Tum uthoge, apna phone BILKUL NAHI check
karna - bas ek baar chhoona airplane mode pe karne ke liye. Ek litre paani piyo,
toilet jaao, waapis aao aur baith jaao ek shaant jagah mein. Jaha tumhe koi agle
ek ghante ke liye disturb nahi karega. Fir apni kalpana/visualisation exercise
chaalu karo.
KAISE - Tumne wohi karna hai jo tum hamesha karte ho procrastination ke dauraan - SAPNE LENA ya fir daydreaming. Socho tum ek movie ke star ho - saare
camera tumhaare upar hai - aur woh record kar rahe hai ki agle 6 din tum yeh
program kaise karoge. Tumhe yeh samajhne ki zarurat hai- asliyat me tumhe koi
nahi dekh raha. TUM hi CAMERAMAN ho, aur TUM hi apni movie ke HERO ho -
dono ek hi time pe. Yeh exercise tumhe khud ko third person mein imagine karne
me madad karegi.
Aise ek banda khud ko imagine karta hai - kuch karte huye - jo isne pehle kabhi na
kiya ho. Iske liye paisa nahi chahiye, ameer maa baap nahi chahiye, contacts ya
jaan pehchaan nahi chahiye.
Sirf apni Willpower aur apna Focus - visualisation shuru karne ke liye.
Apna pura dhyaan iss exercise me le aao, aur tum seekh jaaoge apna future apni
imagination me kaise construct karna hai.
DAY 1 
7
ENJOY
OBJECTIVE - PRACTISE OF FREEDOM
KYA - 1 ghanta Creativity practice karna. Creation woh ek cheez hai jisme ek admi
puri Freedom express kar sakta hai. Puri tarah se, bina kisi influence ke jo baahar
se aa sakti hai. Tumhe koi bhi ek method pick karna hai apne aap ko express karne
ka - chahe likhna (diary mein), bolna (apne aap se selfie video me), painting lkarna
(bade chart paper pe), ya fir koi musical instrument bajaana agar tumhe aata hai.
Agar tum confused ho toh sabse asaan hai Writing/likhna - woh choose karlo aur
zyaada mat socho.
KYUN - tumhe dikhaane ke liye ki tum Produce kar sakte ho. Sab log sirf Consumer
hai. Woh har din consume karte hai - TV dekhne ke roop me, social media ke roop
me, apne dosto ke saath gossip ke roop me. Unka har communication ka tarika
INTAKE pe focus karta hai. Faltu information ki intake, media ki intake, faltu ki
update ki kaun kise date kar raha hai, etc. Yeh woh exercise hai, jo tumhe OUTPUT
banana sikhaayegi. Output, ya Creation, humare through, hi ek tarika hai samjhne
ka ki Life ki Asliyat ko hum shape kar sakte hai, aur hum apna best eort laga sakte
hai apne vision ke anusaar apni life ki asliyat ko design karne me.
KAB - Day 1 ki tarah same. Sabse pehle subah - tum utho, apna phone airplane
mode pe lagaao, saare faltu notification ignore karo. Ek litre paani, fir bathroom,
waapis aao aur akele baith jaao. Pakka karlo ki koi bhi tumhe agle ek ghante
disturb nahi karega - fir apni expression ki exercise chaalu karo.
KAISE - Jo bhi tumhaare man ke andar baate chal rahi hai - likho unhe. Paint karo,
bolo unhe - USSE SENSE BANANA ZARURI NAHI HAI. Yeh samajh lo. Bas jo bhi tum
abhi feel kar rahe ho, use creation me convert kardo. Agar tum thake hue ho,
shaayad tum acche se soye nahi, ya tumhe lag raha hai ki tumhe waapis bathroom
jaane ki zarurat hai - LIKHO USSE, YA VIDEO CAMERA SE BOLO - “Shaayad muhe
bathroom waapis jaane ki zarurat hai.” Jo bhi hai, mujhe farak nahi padta. Tumhe
agle 60 minute ke liye bas EXPRESS karna hai. Bina censor kiye, bina zyaada
soche, bas jo bhi man me hai, jo bhi khayaal, unhe baahar nikaalo.
Tumhaare paas unlimited inspiration hai express karne ke liye - tumhare khayaal,
tumhaare current feelings aur emotions, tumhaari life ki kahaani, tum apna future
kaise imagine karte ho - isme se KUCH ya SAB kuch express karlo - tum complete
control me ho.
DAY 2 
8
GIVE
OBJECTIVE - PRACTISE OF EXPERIENCE
KYA - 1 ghanta practice karna hai - dene ka anubhav. Binna kisi iccha ke, ke mujhe
wapis kya milega? Pure dil ke saath dena hai aaj, sirf thodi si khushi kisi aur ko.
Tumhe apne shaher ya gaav ke sabse busy ilaake me jaana hai - jaise India me har
shaher me MG Road hoti hai - aur 60 minute ke liye tumne logo ko compliment
karna hai, unki prashansa karni hai. Aur fir unke jawaab ke liye rukna nahi hai, sirf
smile karke aage chalte banna hai :)
KYUN - kyunki tum ek swaarthi jeev ho, aur hume usse aage badhna hai agar hum
ek jaagruk ya conscious jeev banna chahte hai. Hume hamari jaanwar waali
instincts se aage badhna hoga - jo hai ek swaarthi swabhaav - jo apni jagah pe
sahi hai. Aaj tak ki jitni icchaaye tumhe aayi hongi sab ek swaarthi nature ki hongi,
sirf tumhe khush karne ke liye. Aaj hum practice karne waale hai dusro ko khush
karna - sirf ek ghante ke liye. Utna time dusro ke liye toh tum pakka nikaal sakte ho.
KAB - shaam ko. 5 se 8 baje ke beech me. Iss samay par log kam stressed hote hai,
kyunki unke din ka ‘work mode’ khatam hogaya hota hai. Aur woh ghar jaa rahe
hote hai, apni life ka ek aur din kal barbaad karne ke liye. Par aaj, tum woh farishta
ho, jo aaj ka din unke liye yaadgaar banaayega. Kyunki tumhara simple sa compliment unke din ko ek positive ending dega.
KAISE - Tum accha dress karoge. Accha perfume lagaaoge. Agar koi tumhe compliment de toh tumhara man karega ki woh cool dikhe aur smartly dressed ho, na ki
koi bekar sadak chhaap insaan ho. Tum aise dress karoge jaise ki tum apni life ki
sabse hot ladki ko milne jaa rahe ho. Jitna eort tum uske liye daaloge, aaj tum
utna complete strangers ke liye daaloge.
Fir tum apne shaher ke busy area jaaoge, road ke ek side chalna shuru karo, aur
logo ko ‘excuse me’ bologe ek ek karke - jo bhi tumhaari nazaro me aaye use roko.
Jaise hi woh ruke, tum unko bologe - “bas apko batana chahta tha ki apki smile
bohot acchi hai” - aur fir aage chalte bano.
Jab tum yeh kaafi logo ko bol chuke hoge, ek ke baad ek, road cross karo, aur wapis
aana chaalu karo, same process ko repeat karte hue.
Tumne inme se kisi se bhi puri conversation nahi karni hai. Tumne simply kehna hai
“Excuse me” unko rokne ke liye, aur fir compliment dena hai smile ke saath. Aur fir
chalte banna hai.
DAY 3 
9
MOMENTUM
OBJECTIVE - PRACTISE OF POTENTIAL
KYA - 1 ghanta apna potential explore karne ka. Progress ke raste par - chahe
progress dheere ho ya fir tez - progress progress hota hai. Aaj hum thakaavat se
ladenge aur persistence dikhaayenge. Kuch shuru karke, aur bina ruke, jab tak woh
khatam nahi ho jata. Jeetne ke liye sabse zaruri pehli cheez hai SHURU karna, aur
aakhri zaruri cheez hai give up NAHI karna. Life ki pehli jagah jaha pe hum thakaavat ko haraana seekhte hai woh hai physical fitness me. Hum yeh exercise aise hi
practice karenge, ek running exercise ke dauraan.
KYUN - Kaafi log, jab woh kuch shuru karte hai - woh ant tak use khatam nahi
karte hai. Woh procrastinate karte hai ya fir kaaran dhundte hai ruk jaane ke liye -
jaise hi rasta mushkil hone lagta hai. Jab aadmi aise karta hai toh woh apne raste
ke ant tak kabhi nahi pohoch paata - jaha pe success hai, kyunki ‘dard’ ke pehle hi
ehsaas pe usne give up kar diya. Chaahe hi woh dard mental ho ya emotional ho
ya physical ho. GF ke saath pehli fight - break up. Job par pehla major challenge -
job chhod ke dusra dhundna chalu. Life ki pehli fitness journey - diet par cheat kar
liya.
Free Men aise nahi jeete.
Hum apne Kartavya ya Purpose ke pehle challenge par haar nahi maante.
Yoddha aisa nahi jeete.
Woh ladaai nahi chhod te kyunki unhe ek chot lag gayi.
Raaje aise nahi jeete.
Agar woh kuch shuru karta hai, toh woh usse khatam karta hai.
Tabhi woh Raja kehlaata hai.
KAB - Shaam ko, Tumhare regular din ke baad. Zindagi me hume apne goals par
beast mode jaana padta hai jab saath saath me humaari life ki baaki regular
cheeze bhi chal rahi hoti hai. Beast Mode sirf akele me nahi kiya jaa sakta. Kabhi
kabhi regular life ka stress beast mode ke stress ke saath lena padta hai.
KAISE - Yeh ek physical exercise hai - toh agar tumko koi medical problem ya
physical chot hai toh apne risk pe yeh karo. Tumme se 80% runners nahi hoge -
isiliye aaj, bina kisi past practice ke, tum bhaagne wale ho. 6 kilometer ke liye, bina
ruke. Agar thodi der baad bhaag nahi sakte, jogging karo. Agar baad me jogging
nahi kar sakte, chalo. Agar baad me chal nahi sakte, zameen pe khud ko ghasito.
Safe outdoor space me bhaago - koi gym aur AC nahi, ko music ya headphones
nahi, koi caeine nahi - kisi bhi prakar ka support nahi. Paani pi sakte ho, lekin
rukna nahi hai. 6 kilometer khatam karne hai, bina ruke, ek ghanta lagataar. Kuch
bhi ho jaaye, Momentum tutna nahi chahiye.
DAY 4 
10
RESTRAINT
OBJECTIVE - PRACTISE OF DISCIPLINE
KYA - 1 ghanta ‘nahi’ khaane ka.
Ek aam insaan din me 1 ghanta khaane pe lagaata hai. Agar tum din me 2 bade
meal khaate ho aur 1 chhota snack ya chai - woh araam se 25 minute ka ek bada
meal ho jaata hai, jaise lunch ya dinner. Aur 10 minute lagalo chai ke. Woh ho gaya
ek ghanta khaane ka.
Aaj, tum woh ek ghanta apni life se hata doge, aur simply khaaoge nahi.
KYUN - Shareer ki zarurato aur kamzoriyo ko overcome karne ke liye - basically
apne shareer ka naukar nahi banna hai. Shareer ki apni zarurte hoti hai - khaane
ki, neend ki, sex ki. Lekin ek jawaan ke baare me socho, jo in saari zarurto ko control karna seekh leta hai, discipline ke dauraan. Na kehna seekhta hai in zarurto ko.
Aur zindagi me sabse mushkil khud ko hi na kehna hota hai. Aur khud se jhooth
bolna, sabse asaan. Khud ko cheat karna, sabse asaan. Kyunki hume koi dekh nahi
raha hai - toh hum hi player hai aur hum hi umpire. Lekin agar zindagi mein kabhi
kuch karna hai, toh har distraction ko NA kehna seekhna padega. Sabse mushkil
distractions bhookh, sex aur dosto se milne ki hoti hai.. Aur aaj hum seekhenge
apne shareer ki distractions ko master karna, apne mission par bane rehne ke liye.
KAB - Pure din ke dauraan. Ek aam admi 16 ghante utha hota hai ek din me, aur
usme woh 1 ghante ke aas paas khaata hai. Aaj woh 16 ghanto ke liye, kuch nahi
khaana hai. Koi liquid food bhi nahi jaise juice ya chai. Sirf paani hi allowed hai.
KAISE - Na kehte hue. Tumhe khaane ki smell aayegi, tumhara pet awaaz karega.
Theek hai. Tumhe khaana dikhega, muh me paani aayega, Theek hai. Main tumhe
photo bhejunga khud ki khaate hue, theek hai. Ek din, agar tum ek jungle me
ghume huye admi ki tarah survive nahi kar sakte, kya khaas ho tum?
Har khaane ki iccha ko aaj NA kehna hai, bas. Paani piyo, hydrated raho Thande
paani se bhookh mit ti hai, baraf daal lo apne paani me. Aaj bhooke pet sona hai,
kal subah uthne ke baad apna breakfast kar sakte ho. Agar so nahi sakoge, toh bhi
apna fast mat todna. Kal ke din breakfast par hi fast todna.
Pure din aur puri raat ek khaali pet ka dard saho, agar wohi rasta hai ek
Free Man ka.
DAY 5 
11
LISTEN
OBJECTIVE - PRACTISE OF MASCULINITY / NON-REACTION
KYA - 1 ghanta chup rehna hai. Sach me ek Masculine Free Man banna chahte ho?
Toh apne andar ke Raja ko paalo. Mera matlab tumhari LEAD karne ki ability ko
paalo.
Ek raja, ya leader, jaanta hai kab bolna hai aur kab chup rehna hai. Tabhi uske
shabdo ka palan karte hai log, kyunki jab woh finally kuch bolta hai, woh matter
karta hai. Aur baki ke majority time ke liye woh chup rehta hai. Basic economics hai
yeh, supply aur demand ka rule. Kam bolne ka ek hi taareeka hai, kam react karna.
Jitna kam hum react karenge, utna behtar hum ho jaate hai dusre ki problem ke
root cause ko samajne me, aur woh uss problem ko solve karna asaan kar deta hai
- aur yehi ek Leader karta hai, dusro ki problems solve karna.
KYUN - Kyunki hame chup karne ki aur har cheez pe react nahi karne ki zarurat
hai. Hum yeh non-reaction ki exercise aaj kar rahe hai apne andar ke Raja ko
pehchaanne ke liye. Har mard ka apna ek Rajya hota hai - humara paisa humari
family humara social circle etc. Un cheezo ki hierarchy mein rise karne ke liye, taaki
woh sab hume khud se respect kare, hume apne andar compassion aur emathy
develop karni hogi. Yehi log fir hume support karenge jab hum apne Purpose ya
kartavya pe kaam karna chahenge. Iske liye hum Parents se start karenge, kyunki
koi bhi ladka jab bada ho raha hota hai, woh apni teenage se maa baap ke khilaaf
rebel karna start kar deta hai. Jaha pe hum SUNTE nahi hai apne maa baap ki,
hum sirf REACT karte hai, woh pehli cheez par jisse hum disagree kare unke saath.
Hum yeh apni significance establish karne ke liye karte hai - ki main ab ek ADULT
hu, toh main AUR bolunga aur tum mer SUNOGE, saath hi mein main woh karunga
jo mujhe theek lage aur tumhari baat follow nahi karunga!
KAB - Raat ko, ek normal din ke baad, jab tum youtube dekhte ho ya porn dekhte
ho ya jo bhi faltu cheez karte ho. Tumne woh nahi karna hai, tum ek loved family
member ke saath baithoge, ya unhe call karoge - agar tum young ho toh ek ya
dono parents ke saath, agar shaadi shuda jo to biwi ke saath. Basically koi aisa jise
tum pyaar karte ho aur woh tumhe pyaar karte hai, lekin tumhari unke saath faltu
mein ladaai ya argument hoti hai.
KAISE - Unke saath ek normal conversation start karo, pucho din kaisa tha. Dheere
dheere focus udhar leao, jaha pe tumhari unke saath normally ladaai hoti hai. Tum
students ke liye yeh padhaai ka topic ho sakta hai. Tum husbands ke liye ho sakta
hai tumhari biwi tumse aur understanding chahti ho. Do cheeze tumne karni hai -
pehle unko zyaada bolne dena hai, aur woh tum kar sakte ho unko open ended
sawaal puch ke - jaise “aapko aisa kyun lagta hai” ya “main galat kyun hu?”, jab
saath hi mein tum unhe reassure karoge - “main ladna nahi chahta, bas apko aur
DAY 6 
12
samajhna chahta hu”.
Dusri cheez jo tumne karni hai woh hai apni saas pe dhyaan rakhna, sirf saas lete
jaao. Jab woh kuch bole jisse tumhe chid mache, react mat karo, saas lete raho, aur
unhe aur bolne do. Chahe hi woh bole ki sab tumhari galti hai, unhe bolne do,
tumhe maalum hai ki long term me yeh matter nahi karega. Deep aur slow breathing rakho, agle 60 minute ke liye, jab tumhare maa baap ya gf ya best friend ya
biwi tumhe gaaliya de rahe ho. Tumhe apne shareer ko control karna hai saas ke
saath, taaki tum reaction na do. Jab bhi previously tumne reaction diya hoga gusse
me, woh isiliye hota hai kyunki tumhari saas grounded nahi hoti - tum anxious hote
ho. Iss state me insaan ki breathing shallow aur fast hoti hai. Slow breathing tumhari impulsive reaction ko control mein rakhegi, aur jab tumhare pyaar wale dost
ya family kuch bole jo tum jaante ho galat hai, aur woh tumhe misunderstand kar
rahe hai - tumhe matter nahi karega.
Ek ghanta, 0 reaction. 100% listening. Best of luck.
13
NOTHING
OBJECTIVE - PRACTISE OF REALISATION
“What good is a Man who doesn’t know his Self?”
Desi Bilzerian, 2019
KYA - Silence, hume usse dar lagta hai. Kyun? Kyunki woh ek hi samay hai jab hum
apne saath akele hote hai. Jab hum akele hote hai, hume apni Atma sunaayi deti
hai. Pehle woh bhot halke se bolti hai, aur hum sab uss silent state se nikalne ki
koshish karte hai, aur apne aap ko busy kar lena chahte hai. “Arre aaj ka din mere
paas free hai, kuch dekh lete hai”. Bahar chal lete hai, daru pee lete hai, joint phuk
lete hai.
Kya tum sach me khud ko janne mein interested nahi ho? Ya tumhe dar lag raha
hai?
Apne saath baithne mein? Akele, bina kisi activity ke? Kya tumhe sirf HONE ka
experience malum hai?
KYUN - Bachpan me main Army Public Schools me padhta tha - waha ki Libraries
me likha hota tha ‘Silence is Golden’ aur ‘Truth is God’.
Jaise main bada ho raha hu, umar mein bhi aur life mein bhi, mujhe yeh quotes
samajh aa rahe hai, ki yeh sach hai. Aaj hum Silence par focus karenge, woh ek
Cafe hai jaha pe hume baithne ki zarurat hai, apne aap se baat karne ke liye. Woh
ek aisa Cafe hai jaha pe hum date par hai, apni khud ki Atma ke saath. Woh hi ek
Cafe hai jaha pe tumhari life ki sabse zyaada zaruri relationship tagdi hoti hai aur
zyaada pure hoti hai, jo tumhari KHUD KE SAATH wali relationship hai.
KAB - Aakhri cheez raat ko, iss program ke 7th day ke end par - tum ek ghante ke
liye baithoge - bina kisi distraction ke. Phone band, sabse door, koi laptop ya tv
nahi - sirf apni khud ki company mein baitho.
KAISE - Tum apne saath self-talk karne wale ho - pichle 7 dino ko dekho aur realise
karo Program ke kitne Parts tumne actually kiye hai. Apne mind me ek table banao
- jisme 2 column hai side by side. Left side hai Visualised column (Day 1 se) aur
right side hai Actualised column (Day 7 se)
Program ke har Day ke liye uss table me ek Row imagine karo. Day 1 par tumne
visualise kiya tha apne aap ko future mein - sare 6 Days ki exercises karte huye. Aaj
apne aap ko imagine karo Past mein - ki uss Day 1 ki ‘imagined future’ me se tumne
kitna actualise kar liya hai?
DAY 7 
14
Iss process ko repeat karo sare 7 Days ke liye. Kitne detail mein har ek din ki
imagination sach nikli? Kitna similar tha tumhara real experience tumhare
imagined experience ke saath? Agar koi dierence tha - toh woh kya tha? Kya
tumne overperform kiya exercises mein ya fir underperform? Kya tumne apni
expectation se zyaada accha kiya? Ya zyaada bura? Aaj ki exercise tumhe khud se
baat karne aur realise karne par focus karaayegi.
Yeh karne ke baad focus KYUN ko samajhne par leao - kyun farak tha tumhari
VISUALISATION mein aur ACTUALISATION me iss Program ke. Woh lead karega
tumhe REALISATION ke taraf - tumhari khud ki Kaabiliyato ki, aur unka level kya hai
uski. Tum yeh aise karoge - Iss imagination exercise ke baad, tum ek diary me apna
1 ghante ki exercise ka experience likhoge. Likho usko, jitna detail mein likh sakte
ho, bina edit kiye. Jitna time chahiye le lo. Par usse likhne ke baad padho. Woh
padhne se tumhe samajh me aayega kyun farak tha tumhari VISUALISING aur
ACTUALISING mein.
15
Iss program ko karne ke baad iska impact aazmaao kya hua hai
tumhari day to day life par.
Iss program ko har mahine tum ek baar repeat kar sakte ho, apni
Kaabiliyato ko sharp rakhne ke liye.
Har baar jab tum yeh Program repeat karo, tum isko apne liye thoda
aur dicult kar sakte ho. Simply exercise ka time badha sakte ho.
Har baar jab tum yeh Program karoge, tumhari Kaabiliyato ko ek aur
deeper level pe practice milegi.
1.
2.
3.
4.
CONCLUSION
16
Gurukul Youtube Hindi Playlist -
https://www.youtube.com/playlist?list=PLwWUm1A4B8m4M9vpTILGDBsuNq-UzH9s9
King Warrior Magician Lover Book - https://amzn.to/2GbO0qD
Courses on Personality & Dating - https://thefreeman.org/university/
T-shirts & Merchandise - https://thefreeman.org/merchandise/
Book Recommendations - https://thefreeman.org/library/
1.
2.
3.
4.
5.
LINKS